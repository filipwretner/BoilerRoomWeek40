Planering: Direkt efter workshop 2024-10-03
Vi började med att prata ihop oss om uppgiften och såg till att alla var “on the same page”. Vi skapade ett Trello för att lista alla uppgiftens krav och sedan dela upp arbetet inom gruppen. Vi bad därefter ChatGPT att bestämma temat på vår hemsida, vilket blev en eventsida som vi i gruppen sedan valde att specificera till att det skulle handla om golf-event. Vi skapade vårt gemensamma Git repo och delade in hemsidan på 6 så att alla får testa på hur det är att arbeta med AI-verktygen. Vi valde sedan att alla på egen hand skapade sina lokala repon att jobba i. Sedan skulle vi testa på versionshantering när allt var, mer eller mindre, färdigt och att vi alla hade våra egna delar sparade lokalt ifall något skulle gå fel när vi skapade våra branches och sedan mergade dem. Vi valde därefter att avsluta mötet och så fick alla jobba på sin del innan nästa möte senare på eftermiddagen.

Torsdag standup: 13:30-14:00, 2024-10-03
Vi samlade ihop oss för att diskutera resultatet av våra delar samt reflektera hur det var att använda AI-verktygen.  Vi var alla överens om att AI-verktygen var väldigt smidiga, man fick ett bra resultat nästan direkt om man var tillräckligt tydlig i sina prompts. Enda problemen vi stötte på var när man skulle ändra specifika saker. Vi kom också överens om planen inför morgondagen, se till att ha all kod redo så skulle vi öva på versionshantering med Github under boiler room. 

Fredag standup: Boiler Room 9:30-10:00 , 2024-10-04
Vi samlade ihop oss under boiler room och såg till att all kod var redo tills vi skulle merga våra branches in i main. Vi diskuterade hur vi skulle göra våra commits och merges för att undvika konflikter och började merga. Vi fick inga direkta merge conflicts eftersom vi valde att varje HTML fil skulle ha sin egen CSS fil och att header och footer skulle ha en CSS fil som gällde för samtliga HTML filer. Enda problemen som uppstod var då att viss kod i de olika CSS filerna gällde samma element så vi testade då att debugga med AI. AI var dock inte bra på att hitta när man klistrade in all kod så vi fick ändå gå in själva och lösa problemen vilket inte visade sig vara särskilt stora. 

Fredag retrospective: Boiler Room 12:00-12:30, 2024-10-04
När vi var färdiga med alla merges så delade vi upp presentationen och reflekterade lite kring denna veckas uppgift. Vi tyckte alla att det var väldigt smidigt med AI-verktyg för att få fram en övergripande stil och struktur men om det var små saker som behövde ändras så hade verktygen vi testade svårt att identifiera och lösa problemet. Vi var också överens om att jobba som vi gjorde denna vecka, enskilda branches där vi är väldigt tydliga med klasser på element och namn på våra HTML och CSS filer, var ett väldigt smidigt sätt att arbeta men att vi kanske inte fick testa på versionshantering med Git lika mycket eftersom vi nästan hoppade över det genom att göra separata CSS-filer och bara en enda stor commit. Vi bestämde också att göra en standup på måndag där vi planerar presentationen mer. 

Måndag standup: 09:00-12:00, 2024-10-07
Vi hade ett standup för att planera presentationen, dvs vilka i gruppen ska ta upp vilka delar av punkterna från boiler room dokumentet. I och med att vi är 6 personer på 4 punkter där det inte alltid fanns jättemycket att säga så var det lite klurigt att dela upp det jämnt. Vi tog sedan några timmar för att förbereda oss, sedan gjorde vi en testpresentation för att säkerställa att alla kunskapskrav finns med.
